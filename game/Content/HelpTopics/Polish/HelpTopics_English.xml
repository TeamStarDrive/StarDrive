<HelpTopics>
  <HelpTopicsList>
    <HelpTopic>
      <Category>Poradniki filmowe</Category>
      <Title>Wstęp</Title>
      <ShortDescription>Wprowadzenie do StarDrive</ShortDescription>
      <VideoPath>Tutorial overview</VideoPath>
    </HelpTopic>
    <HelpTopic>
      <Category>Poradniki filmowe</Category>
      <Title>Twoja pierwsza rozgrywka</Title>
      <ShortDescription>Część pierwsza: Co mam robić?</ShortDescription>
      <VideoPath>Your first game_1</VideoPath>
    </HelpTopic>
    <HelpTopic>
      <Category>Poradniki filmowe</Category>
      <Title>Zarządzanie kolonią</Title>
      <ShortDescription>Część druga: Rozbudowa kolonii</ShortDescription>
      <VideoPath>Colony Mgmt</VideoPath>
    </HelpTopic>
    <HelpTopic>
      <Category>Wstęp</Category>
      <Title>Gra w StarDrive</Title>
      <ShortDescription>Na czym polega StarDrive?</ShortDescription>
      <Text>W StarDrive wcielasz się w rolę przywódcy rasy podróżującej w przestrzeni kosmicznej. Zdecydujesz o sposobie, w jaki twoje raczkujące imperium poszerzać będzie swoje granice poza planetę macierzystą oraz jak traktować będzie obcych, których napotka na swojej drodze. Część obcych będzie przyjazna, część wroga. Od ciebie zależeć będzie, czy się z nimi zaprzyjaźnisz, czy podbijesz. Będziesz mógł z nimi handlować, aby zdobyć nowe technologie lub po prostu rozmawiać, by spróbować zrozumieć ich lepiej. \n \n Sercem StarDrive jest system projektowania statków. Używając go, możesz tworzyć własne pojazdy kosmiczne, które wykorzystasz do handlu i walki. Rozwijaj nowe technologie, aby wyposażyć w nie swoje statki. Zyskuj ekonomiczne i przemysłowe zasoby niezbędne do prowadzenia badań oraz budowy statków, powiększając swoje imperium o nowe planety oraz zwiększając jego populację. </Text>
    </HelpTopic>
    <HelpTopic>
      <Category>Wstęp</Category>
      <Title>Sterowanie</Title>
      <ShortDescription>Podstawy sterowania</ShortDescription>
      <Text>Sterowanie w StarDrive przestrzega konwencji znanych ze strategii czasu rzeczywistego, dodając do nich kilka zmian. Możesz wybrać dowolny statek, klikając na nim lewym przyciskiem myszki. Jeśli należy on do ciebie, to możesz wydać mu polecenie, klikając prawym przyciskiem myszki. Polecenie zależy od kontekstu. Na przykład po kliknięciu prawym przyciskiem na przyjazną planetę, twój statek zacznie wokół niej orbitować. Jeśli klikniesz prawym przyciskiem na pojazd wroga, to twój statek go zaatakuje. \n \n StarDrive pozwala na przejęcie bezpośredniej kontroli nad statkiem. Wykorzystując klawisze WASD, możesz sterować każdym statkiem w swoim imperium. Sterując statkiem w tym trybie, możesz wcisnąć klawisz F, co uruchomi jego napęd FTL i spowoduje przejście w warp. Jeśli na pokładzie statku znajduje się broń, to możesz jej użyć, klikając prawym przyciskiem myszki. \n \n Wciśnięcie klawisza Tab spowoduje włączenie nakładki taktycznej. W ten sposób możesz zobaczyć wszystkie moduły zainstalowane na każdym statku. Stan modułu określa jego kolor. Wciśnięcie klawisza Tab pozwala również sprawdzić kąty ostrzału broni zainstalowanej na statku. W ten sposób dowiesz się, gdzie powinieneś klikać prawym przyciskiem myszki, aby uruchomić wybraną broń. Spróbuj sam! Statek, z którym rozpocząłeś grę, ma kilka broni, które możesz wypróbować. \n \n Wciśnięcie klawisza Q, gdy zaznaczono wcześniej statek, spowoduje otworzenie menu z dostępem do zaawansowanych poleceń. Najczęściej będziesz używać tego menu w celu zlecenia statkom transportu dóbr i pasażerów. Jeśli zaznaczony statek należy do ciebie, to będziesz mógł kliknąć pozycję "Przejmij kontrolę", co pozwoli ci zasiąść za jego sterami. \n \n Możesz odłączyć kamerę od swojego okrętu flagowego, klikając środkowym przyciskiem myszki lub przesuwając kursor myszki do krawędzi ekranu. Aby ponownie przyłączyć kamerę do okrętu flagowego, kliknij klawisz Home na minimapie. Wciśnięcie klawisza "-" na minimapie spowoduje szybkie oddalenie widoku. Szybkie oddalenie widoku uzyskać można również, wciskając klawisz Esc. \n \n Klawisz spacji wstrzymuje działanie gry, co daje czas potrzebny do spokojnego podjęcia decyzji.\n\n Na ekranie przeglądu kolonii, wyświetlanym po podwójnym kliknięciu planety, używając klawiszy strzałek w lewo i w prawo, przełączysz się między koloniami.</Text>
    </HelpTopic>
    <HelpTopic>
      <Category>Wstęp</Category>
      <Title>Twoja pierwsza rozgrywka</Title>
      <ShortDescription>Co powinieneś wiedzieć, gdy grasz po raz pierwszy</ShortDescription>
      <Text>Uruchamiając po raz pierwszy StarDrive, możesz się poczuć przytłoczony ilością możliwości oferowanych przez grę. Pamiętaj, że w każdej chwili możesz wstrzymać działanie gry, wciskając klawisz spacji. Da ci to czas na rozpatrzenie bieżącej sytuacji i podjęcie decyzji o kolejnych posunięciach. \n \n Pierwszą czynnością, którą powinieneś zrobić tuż po rozpoczęciu nowej gry, jest otworzenie ekranu technologii i wybranie tej, nad którą chcesz prowadzić prace badawcze. Możesz wybierać spośród wielu różnych technologii, które pomogą ci określić twój styl gry. Jeśli chcesz wzmocnić swoje wojsko, to możesz rozważyć wybór prowadzenia badań nad nowymi kadłubami statków oraz uzbrojeniem. Możesz również rozwijać nowe technologie związane z kolonizacją, które pomogą w poszerzaniu terytorium twojego imperium. \n \n Kiedy już wybierzesz cel badań, dobrym pomysłem będzie zdobycie informacji na temat galaktyki, w której toczy się gra. Wyślij statki zwiadowcze, aby eksplorowały galaktykę albo zrób to sam, korzystając ze statku, z którym rozpoczynasz grę! Gdy znajdziesz planetę odpowiednią do kolonizacji, możesz wysłać na nią statek kolonizacyjny, aby założyć nowy dom dla swoich ludzi. W kolejnych sekcjach systemu pomocy znajdziesz szczegółowe informacje na temat tych i wielu innych funkcji gry. \n \n Po uruchomieniu nowej kolonii ważne jest zapewnienie jej zasobów niezbędnych do rozwoju: żywności, produkcji oraz kolonistów! Kolonia, do której nie trafią nowi koloniści będzie rozwijała się w bardzo wolnym tempie. Bardzo ważne jest więc, aby zapewnić jej ich napływ poprzez zlecenie frachtowcom przewożenia pasażerów. \n \n Podczas podróży natkniesz się na obce rasy, które konkurują z tobą o kontrolę nad galaktyką. Od ciebie zależy, w jaki sposób stawisz im czoła. Możesz komunikować się z obcymi za pośrednictwem ekranu dyplomacji, aby zawierać z nimi układy, wypowiadać wojny lub zdobywać informacje na ich temat. Nie zapominaj o rozwijaniu nowych technologii wojskowych i projektowaniu większych i lepszych statków, kiedy technologie te staną się dostępne. \n \n Jeśli podczas gry będziesz zastanawiał się nad działaniem jakiejś funkcji, zajrzyj do tego systemu pomocy. Jeśli nie znajdziesz w nim odpowiedzi na swoje pytanie, to zapraszamy do odwiedzenia forum gry StarDrive znajdujące się pod adresem www.stardrivegame.com/</Text>
    </HelpTopic>

    <HelpTopic>
      <Category>Ekonomia</Category>
      <Title>Frachtowce i szlaki handlowe</Title>
      <ShortDescription>Naucz się powiększać swoje imperium dzięki frachtowcom</ShortDescription>
      <Text>Kolonizacja nowych planet to kosztowny i pracochłonny proces. Przeniesienie nawet kilku tysięcy kolonistów do ich nowego domu oddalonego o kilka lat świetlnych wymaga ogromnych nakładów kapitału i pracy, a nawet przy najlepszym planowaniu nowa kolonia jest delikatna i z trudem samowystarczalna. \n \n Kolonie nie muszą być zdane jedynie na własne siły. Statki zaopatrzeniowe mogą dowozić do nich żywność, produkcję oraz obywateli. Żywność przywożona frachtowcami może utrzymywać przy życiu kolonistów na jałowych planetach, na których działalność rolnicza nie jest jeszcze możliwa. Produkcja importowana w postaci prefabrykatów przyspieszy konstrukcję podstawowych ulepszeń kolonii. Nowi koloniści powiększą bazową populację kolonii, co przyspieszy w niej tempo przyrostu naturalnego. \n \n Możesz zdecydować o tym, czy kolonia będzie importowała, eksportowała, czy też magazynowała żywność i produkcję. Dobrym pomysłem jest eksportowanie tych dóbr z planety macierzystej i importowanie do nowych kolonii. Odpowiednie ustawienie eksportu i importu oraz wydanie frachtowcom polecenia "Transport dóbr" rozpocznie automatyczne rozprowadzanie produkcji oraz żywności na terenie całego imperium. Wydanie frachtowcom polecenia "Transport pasażerów" spowoduje przewożenie kolonistów z gęsto zaludnionych światów do kolonii o małych populacjach. Maksymalna ładowność statku zależy od ilości zainstalowanych na nim ładowni.</Text>
    </HelpTopic>
    <HelpTopic>
      <Category>Ekonomia</Category>
      <Title>Złożone szlaki handlowe</Title>
      <ShortDescription>Wyznaczanie frachtowcom szlaków handlowych</ShortDescription>
      <Text>Możesz tworzyć własne szlaki handlowe, przypisując frachtowcowi jeden lub kilka "obszarów działania". W tym celu zaznacz frachtowiec i kliknij strzałkę w panelu wybranego statku, aby wyświetlić listę zaawansowanych poleceń. Kliknij przycisk "Obszar działania" lub klawisz "O", aby rozpocząć wyznaczanie szlaku handlowego. Następnie zaznacz myszką dowolne systemy, które mają być obsługiwane przez wybrany frachtowiec. Każdemu statkowi możesz przypisać dowolną liczbę obszarów działania. Aby usunąć obszar działania, po prostu kliknij na nim prawym przyciskiem myszki.\n\n W zakładce poleceń zaawansowanych znajdziesz również opcje, dzięki którym decydować możesz, czy statek transportować ma tylko żywność, tylko produkcję czy też oba te dobra naraz.</Text>

    </HelpTopic>
    <HelpTopic>
      <Category>Ekonomia</Category>
      <Title>Układy handlowe</Title>
      <ShortDescription>Dyplomatyczne umowy handlowe </ShortDescription>
      <Text>Umowy handlowe z przyjaznymi imperiami są doskonałym źródłem dochodu. Większość ras z chęcią godzi się na handel z powodu płynących z niego zysków. Aby rozpocząć wymianę handlową musisz podpisać układ handlowy oraz być w stanie pokoju z danym imperium  \n \n Układy handlowe zaczynają przynosić zyski dopiero po jakimś czasie od ich zawarcia. Początkowo strony biorące w nich udział tracą kredyty z powodu wydatków niezbędnych do rozpoczęcia wymiany handlowej. Jednak gdy szlaki handlowe zostaną już wyznaczone, obie strony zaczną zarabiać do 10 kredytów na turę. Zyski te mogą być większe za sprawą niektórych technologii i cech rasowych.</Text>
   
    </HelpTopic>
    <HelpTopic>
      <Category>Ekonomia</Category>
      <Title>Parametry planet</Title>
      <ShortDescription>Na jakie cechy planet zwracać uwagę</ShortDescription>
      <Text>Parametry Wszechświata StarDrive dobierane są losowo na początku każdej rozgrywki. Część planet, takich jak gazowe olbrzymy czy planety o wysokiej aktywności wulkanicznej, nie nadaje się do zamieszkania. Jednak oprócz nich dostępny jest również szeroki wybór światów nadających się do kolonizacji, wśród których znajdują się planety: jałowe, lodowe, pustynne, stepowe, tundrowe, ziemskie, bagienne i oceaniczne. \n \n Każda planeta nadająca się do kolonizacji posiada współczynnik żyzności oraz bogactwa. Żyzność określa, ile pożywienia będzie w stanie wytworzyć na niej jeden kolonista w czasie jednej tury (bez zastosowania modyfikatorów związanych z cechami rasowymi oraz budowlami). Na planecie, której wskaźnik żyzności ma wartość 1.0, a populacja ma wielkość 2.5, maksymalna ilość żywności, jaką można wyprodukować, wynosi 2.5 jednostki.  Oczywiście rachunek ten byłby prawdziwy tylko wówczas, gdyby wszyscy koloniści na planecie zajmowali się wyłącznie pracą w rolnictwie. Na rzeczywistą ilość produkowanej żywności wpływ mają także modyfikatory związane z budynkami znajdującymi w kolonii oraz niektóre cechy rasowe. \n \n Bogactwo naturalne planety określa ilość produkcji, jaka może zostać wytworzona na jej powierzchni przez jednego kolonistę w czasie jednej tury. Na ilość wytwarzanej produkcji, podobnie jak na ilość wytwarzanej żywności, wpływ mają niektóre cechy rasowe oraz budynki znajdujące się w kolonii. Z czasem bogactwo naturalne planety wyczerpuje się. Każde 500 jednostek produkcji wytworzonych na planecie uszczupla jej bogactwo naturalne o 0.1 jednostki aż do minimalnej wartości 0.1. \n \n Planety mają również wskaźnik maksymalnej populacji, który określa, ilu kolonistów może na niej zamieszkać.</Text>
     
    </HelpTopic>
    <HelpTopic>
      <Category>Ekonomia</Category>
      <Title>Ekran kolonii</Title>
      <ShortDescription>Przegląd zarządzania koloniami</ShortDescription>
      <Text>Ekran kolonii daje dostęp do kolejki konstrukcyjnej wybranej kolonii. Możesz też na nim zmieniać ustawienia importu i eksportu dóbr, ustanawiać gubernatora, ustalać podział pracy oraz przeglądać powierzchnię planety. \n \n Na środku ekranu kolonii znajduje się siatka reprezentująca powierzchnię planety. Dzięki niej masz dostęp do informacji na temat budynków znajdujących się w kolonii oraz oddziałów znajdujących się na planecie. Aby wybudować w kolonii nowy budynek usprawniający jej działanie, taki jak kopalnia czy port kosmiczny, przeciągnij wybraną pozycję z listy dostępnych konstrukcji na puste pole siatki przedstawiającej powierzchnię planety. Wybrany budynek zostanie dodany do kolejki konstrukcyjnej. Możesz zauważyć, że część pól twojej kolonii jest oznaczona jako nienadająca się do zamieszkania. Związane jest to z czynnikami środowiskowymi takimi: jak brak atmosfery, oceany, łańcuchy górskie, itd. Na tak oznaczonych polach wybudować można jedynie biosfery. Biosfery dostępne są po opracowaniu odpowiedniej technologii. Można ich używać do zmiany niedostępnego obszaru w pole nadające się do zamieszkania. Biosfery dają również premię w wysokości +0.5 do maksymalnej populacji kolonii.</Text>
    
    </HelpTopic>
    <HelpTopic>
      <Category>Ekonomia</Category>
      <Title>Automatyzacja</Title>
      <ShortDescription>Jak automatyzować wybrane zadania</ShortDescription>
      <Text>Jeśli wolałbyś przekazać część obowiązków, takich jak eksploracja galaktyki czy kolonizacja nowych planet, sztucznej inteligencji, to możesz to zrobić, korzystając z panelu automatyzacji dostępnego po naciśnięciu przycisku "AI" znajdującego się obok minimapy. \n \n Możesz również zautomatyzować rozwój kolonii, przekazując zarządzanie nimi gubernatorom. Dokonasz tego za pośrednictwem ekranu kolonii dostępnego po dwukrotnym kliknięciu na planetę lub na ekranie zarządzania imperium, który otworzysz przyciskiem znajdującym się przy górnej krawędzi ekranu.</Text>
    </HelpTopic>
    <HelpTopic>
      <Category>Ekspansja</Category>
      <Title>Podróż warp</Title>
      <ShortDescription>Omówienie podróży FTL w grze StarDrive</ShortDescription>
      <Text>Wszystkie statki poruszają się ze swoją maksymalną prędkością określaną przez stosunek wytwarzanego przez nie ciągu do ich masy. Wszystkie mogą również włączyć swoje napędy gwiezdne, aby przejść w warp i podróżować z prędkością nadświetlną. Maksymalna prędkość statku po przejściu w warp jest równa jego podstawowej prędkości pomnożonej przez mnożnik warp twojego imperium (którego wartość może zostać zwiększona poprzez opracowanie odpowiednich technologii). \n \n W warp statek zużywa 3 razy więcej energii niż zwykle. Oznacza to, że większość statków po przejściu w warp szybko traci moc. Kara ta nie jest nakładana, jeśli pojazd porusza się z prędkością nadświetlną na obszarze objętym wpływem projektorów podprzestrzennych. Spadek mocy podczas podróży FTL może zostać ograniczony również za pomocą odpowiednich technologii. \n \n Ważną częścią statku dla podróży z prędkościami nadświetlnymi jest ogniwo paliwowe, które magazynuje energię niezbędną do wykonywania długich skoków. W przypadku mniejszych lub wyspecjalizowanych statków możliwe jest generowanie na bieżąco wystarczającej ilości energii, by mogły się one poruszać z prędkością warp przez nieograniczony czas. Statki większe lub takie, które zużywają duże ilości energii, bez ogniw paliwowych nie mogłyby przemierzać długich dystansów z prędkością nadświetlną. Sprawność ogniw paliwowych poprawić można, rozwijając odpowiednie technologie. \n \n Podróż w warp na obszarze własnego imperium nie powoduje utraty energii statku. Możesz poszerzać ten obszar, kolonizując nowe planety, a także budując w przestrzeni kosmicznej projektory podprzestrzenne. Prędkość osiągana w warp na obszarze własnego terytorium również może być zwiększana poprzez opracowanie odpowiednich technologii.</Text>
    </HelpTopic>
    <HelpTopic>
      <Category>Ekspansja</Category>
      <Title>Zwiad</Title>
      <ShortDescription>Podstawy eksploracji galaktyki</ShortDescription>
      <Text>Po wysłaniu dowolnego statku do nieznanego układu gwiezdnego poznasz nazwę tego układu oraz liczbę planet, które wchodzą w jego skład. Wydaj statkowi polecenie zbliżenia się do planety, aby ją zeskanować i uzyskać informację na temat jej właściwości. \n \n Najprostszym sposobem badania galaktyki jest wydanie statkowi polecenia automatycznej eksploracji. W tym celu należy zaznaczyć statek i wcisnąć klawisz "Q", aby wyświetlić menu, w którym klikamy Rozkazy -> Eksploruj.</Text>
    </HelpTopic>
    <HelpTopic>
      <Category>Ekspansja</Category>
      <Title>Statki kolonizacyjne</Title>
      <ShortDescription>Jak kolonizować nowe planety</ShortDescription>
      <Text>Każdy statek, który posiada przynajmniej jeden moduł kolonizacyjny, jest statkiem kolonizacyjnym. Moduły kolonizacyjne zawierają niewielką ilość pożywienia, produkcji oraz kolonistów utrzymywanych w stanie zawieszenia funkcji życiowych. Planetę można skolonizować na trzy sposoby. \n \n Pierwszy z nich to wybudowanie statku kolonizacyjnego w jednej z posiadanych stoczni, a następnie zaznaczenie go i kliknięcie prawym przyciskiem myszki planety, która ma zostać zasiedlona. Statek uda się na miejsce i zostanie zdemontowany, tworząc przyczółek. \n \n Drugi sposób polega na kliknięciu wybranej planety, a następnie wciśnięciu klawisza Q, aby wyświetlić okno z opcjami, w którym należy kliknąć przycisk "Oznacz do kolonizacji". Oznaczenie planety w ten sposób spowoduje automatyczne wysłanie na nią statku kolonizacyjnego. Jeśli w danej chwili nie będziesz posiadał odpowiedniego statku, to zostanie on dodany do kolejki konstrukcyjnej i wysłany na tę planetę zaraz po ukończeniu budowy. \n \n Niezamieszkaną planetę skolonizować można również, zaznaczając ją i klikając przycisk "Kolonizuj" wyświetlony w okienku znajdującym się w lewej dolnej części ekranu. Spowoduje to oznaczenie planety do kolonizacji. Jeśli nie będziesz posiadał statku kolonizacyjnego, to zostanie on automatycznie wybudowany w najbliższej stoczni i wysłany na oznaczoną planetę.</Text>
    </HelpTopic>
    <HelpTopic>
      <Category>Ekspansja</Category>
      <Title>Transport pasażerów</Title>
      <ShortDescription>Rola transportu pasażerskiego</ShortDescription>
      <Text>Przypisanie zadania transportowania pasażerów części frachtowców będących w twoim posiadaniu, jest bardzo ważne dla rozwoju imperium. Kolonie rozwijają się w stałym tempie o określoną wielkość procentową, na którą wpływają kary i premie związane z cechami wybranej rasy. Duże kolonie rozwijają się szybciej od mniejszych, ponieważ ich populacja bazowa jest znacznie większa. Wydanie frachtowcom polecenia "Transport pasażerów" spowoduje przewożenie kolonistów z gęsto zaludnionych światów do kolonii z małymi populacjami. \n \n Jeśli zainwestujesz w odpowiednie technologie, takie jak kriogenika i większe frachtowce, to przyspieszysz w ten sposób wzrost populacji. Poza tym rasy z cechą "Wiara w przeznaczenie" przewożą statkami dwa razy więcej kolonistów niż normalnie. </Text>
    </HelpTopic>
    <HelpTopic>
      <Category>Ekspansja</Category>
      <Title>Budowanie w przestrzeni kosmicznej</Title>
      <ShortDescription>W jaki sposób budować struktury w kosmosie</ShortDescription>
      <Text>Dzięki oknu konstrukcji w przestrzeni kosmicznej możliwe jest umieszczanie w przestrzeni stacji kosmicznych. Aby je otworzyć, należy wcisnąć klawisz "B" lub kliknąć przycisk z ikonką przedstawiającą skrzyżowane młotki znajdujący się tuż obok minimapy. W oknie znajdziesz krótką listę struktur, które możesz umieścić w przestrzeni kosmicznej. Kliknij myszką dowolną z nich, a następnie wybierz miejsce, w którym zostanie zainstalowana, klikając w dowolnym punkcie na mapie. \n \n Projekty kosmiczne budowane są w koloniach w postaci statków konstrukcyjnych. Budowa każdej struktury kosmicznej wiąże się z budową statku konstrukcyjnego w stoczni. Proces ten jest automatyczny - statek konstrukcyjny zostanie dodany do kolejki najbliższej stoczni zaraz po tym, jak zlecisz budowę nowej kosmicznej konstrukcji. Po ukończeniu budowy statku konstrukcyjnego uda się on we wskazane miejsce i przemieni się w wybraną strukturę.</Text>
    </HelpTopic>
    <HelpTopic>
      <Category>Ekspansja</Category>
      <Title>Projektory podprzestrzenne</Title>
      <ShortDescription>Zyskaj premie do szybkości podróżowania dzięki projektorom podprzestrzennym</ShortDescription>
      <Text>Projektory podprzestrzenne to wyjątkowe stacje kosmiczne, które działają zupełnie jak kosmiczne drogi. Tworzą one bańkę w przestrzeni, wewnątrz której statkowi łatwiej jest wejść do podprzestrzeni. Dzięki temu na statki znajdujące się wewnątrz obszaru działania przyjaznych projektorów podprzestrzennych nie jest nakładana kara związana z większym poborem mocy podczas podróży w warp. \n \n Projektory podprzestrzenne mogą być ulepszane dzięki opracowywaniu związanych z nimi technologii. Ulepszenia przyspieszają przyjazne statki lub spowalniają statki wroga. </Text>
    </HelpTopic>
    <HelpTopic>
      <Category>Działania wojenne</Category>
      <Title>Podstawy walki</Title>
      <ShortDescription>Ogólne pojęcia związane z walką</ShortDescription>
      <Text>Statek ulega zniszczeniu, gdy jego wewnętrzny kadłub zostanie zredukowany do 30% swojej pierwotnej wielkości. Na kadłub wewnętrzny składają się sloty oznaczone symbolem "I". Nawet poważne uszkodzenie statku poprzez zniszczenie silników, broni oraz opancerzenia nie doprowadzi do jego eksplozji, dopóki wewnętrzny kadłub będzie w dobrym stanie. \n \n Każdy statek może przejawiać sześć zachowań bitewnych, na przykład takich jak prowadzenie ostrzału artyleryjskiego czy atakowanie z doskoku. Możesz przydzielać zachowania bitewne na kilka różnych sposobów. Pierwszym z nich jest przydzielenie statkowi domyślnego sposobu zachowania już w czasie jego projektowania w stoczni. Drugi sposób to zastąpienie domyślnego zachowania poprzez zaznaczenie statku i kliknięcie jednego z sześciu przycisków znajdujących się w oknie wybranego statku. Możesz również stworzyć własne zachowania bitewne w edytorze floty dostępnym w stoczni.\n \n Statki będą automatycznie atakowały wszystkie wrogie jednostki, chyba że wydasz im rozkaz unikania starcia. Jeśli statki nie dostaną wcześniej polecenia unikania starcia, to do rozpoczęcia bitwy wystarczy umieszczenie ich w pobliżu jednostek wroga. Możesz rozkazać statkowi atakowanie konkretnego pojazdu wroga. W tym celu zaznacz swój statek i kliknij prawym przyciskiem myszki wybrany cel. Statek nie wybierze nowego celu ataku, dopóki nie zniszczy wskazanej w ten sposób jednostki wroga.</Text>
    </HelpTopic>
    <HelpTopic>
      <Category>Działania wojenne</Category>
      <Title>Walka naziemna</Title>
      <ShortDescription>Pojęcia związane z walką naziemną</ShortDescription>
      <Text>Do walki naziemnej dochodzi, gdy oddziały wojskowe wrogich stron spotykają się na powierzchni tej samej planety. Toczy się ona w czasie rzeczywistym i jest prowadzona automatycznie przez sztuczną inteligencję. Jeśli chcesz, możesz przejąć kontrolę nad jej przebiegiem. \n \n Aby podejrzeć przebieg walki naziemnej lub wydać rozkazy oddziałom, otwórz widok taktyczny wybranej planety, zaznaczając ją i klikając ikonę flagi w panelu wyboru. W widoku taktycznym zobaczyć można wszystkie oddziały i budynki znajdujące się na planecie, rozmieszczone na siatce o wymiarach 7 na 5 pól. \n \n Klasa oddziału wskazuje, czy jest on celem miękkim, czy twardym. Oddziały złożone z żołnierzy są zawsze celami miękkimi. Cele twarde to budynki, czołgi i mechy. Każdy oddział ma siłę, która opisuje zarówno jego wytrzymałość, jak i sprawność w walce. Poza tym oddział ma parametr o nazwie "Atak twardy", który opisuje jego siłę w starciu z twardymi celami oraz "Atak miękki" związany z celami miękkimi. \n \n Obliczenia związane z walką nie są skomplikowane. Na każdy punkt siły oddziału wykonywany jest rzut 100-ścienną kostką. Jeśli wynik jest mniejszy lub równy wartości ataku oddziału w stosunku do rodzaju atakowanego celu, to oddział zadaje 1 punkt obrażeń. Na przykład jeśli kosmiczny marines o sile równej 10 atakowałby przyczółek, który jest twardym celem, to miałby 10 szans na zadanie mu 1 punktu obrażeń. Wykonano by 10 rzutów kostką. Jeśli wynik rzutu byłby mniejszy lub równy wartości ataku twardego kosmicznego marines (ponieważ budynek jest celem twardym), to przyczółek otrzymałby 1 punkt obrażeń. \n \n Każda jednostka ma wskaźnik czasu ruchu oraz wskaźnik czasu ataku. Za każdym razem, gdy jednostka porusza się, jej wskaźnik czasu ruchu ustawiany jest na wartość 10 sekund. Podobnie dzieje się w przypadku wskaźnika czasu ataku. Wartość wskaźników co sekundę ulega zmniejszeniu. Kiedy osiągną wartość równą 0, obok jednostki wyświetlona zostaje ikona informująca, że możliwe jest wykonanie ruchu, ataku lub obu tych czynności. \n \n Inwazja na planetę uznana zostaje za zakończoną zwycięstwem, gdy uda się zniszczyć wszystkie broniące ją oddziały oraz budynki. Oddziały i budynki przeciwnika można również zniszczyć, dokonując bombardowania powierzchni planety z orbity. W tym celu należy zaznaczyć statek wyposażony w odpowiednią broń i kliknąć na planecie prawym przyciskiem myszki. Ten sam efekt można osiągnąć, wydając polecenie bombardowania za pomocą panelu zasobów orbitalnych w widoku taktycznym planety. Bombardowane może całkowicie zniszczyć wszystkie budynki kolonii oraz zabić wszystkich jej mieszkańców. Planeta, którą zniszczono w ten sposób, musi zostać skolonizowana ponownie.</Text>
    </HelpTopic>

    <HelpTopic>
      <Category>Działania wojenne</Category>
      <Title>Hangary myśliwców</Title>
      <ShortDescription>W jaki sposób używać hangarów myśliwców i lotniskowców</ShortDescription>
      <Text>Hangary to specjalne moduły, które umożliwiają wysyłanie do boju myśliwców. Podczas walki myśliwce eskortują lotniskowce, na pokładzie których znajdują się ich hangary. Aby wysłać myśliwce do walki lub odwołać je do hangarów, należy zaznaczyć statek matkę, otworzyć jego zakładkę z rozkazami i kliknąć przycisk wystartuj lub odwołaj myśliwce. \n \n Wyposażenie statku w hangar polega na umieszczeniu go na odpowiedniej pozycji w kadłubie statku. Następnie należy kliknąć hangar lewym przyciskiem myszki i wybrać dowolny projekt myśliwca, który zostanie użyty do jego obsadzenia. Jeśli myśliwiec ulegnie zniszczeniu w walce, to zostanie odtworzony w hangarze po upłynięciu czasu niezbędnego do odbudowy. Po odbudowaniu myśliwiec będzie gotowy do ponownego wystartowania. \n \n Doskonałym sposobem użycia hangarów jest wykorzystanie ich do przewożenia myśliwców, które nie nadają się do podróży w warp, ale są świetnie opancerzone. Lotniskowiec przewiezie takie myśliwce do oddalonego miejsca docelowego, gdzie po wystartowaniu będą mogły poruszać się samodzielnie. Myśliwce bardzo dobrze sprawdzają się jako osłona dla statków głównych, ściągając na siebie ogień nieprzyjaciela i przechwytując go, nim trafi w chronione statki.</Text>
    </HelpTopic>
    <HelpTopic>
      <Category>Działania wojenne</Category>
      <Title>Punktowa broń defensywna</Title>
      <ShortDescription>Przegląd obrony punktowej</ShortDescription>
      <Text>Część broni zostało opisanych zwrotem "punktowa broń obronna" lub skrótem "PD". Różnią się one od zwykłej broni tym, że mają specjalne systemy celownicze, które automatycznie skupiają ogień na nadlatujących pociskach wroga. Pociski oraz torpedy mają swoje punkty wytrzymałości i mogą zostać przechwycone i zniszczone punktową bronią obronną. Bez tego rodzaju broni duże statki z łatwością padłyby ofiarą ostrzałów z wyrzutni pocisków i torped.</Text>
    </HelpTopic>
    <HelpTopic>
      <Category>Działania wojenne</Category>
      <Title>Amunicja</Title>
      <ShortDescription>Amunicja i związane z nią tematy</ShortDescription>
      <Text>Amunicja to ogólne określenie fizycznych środków przeznaczonych do niszczenia i obezwładniania, niezbędnych do prowadzenia ostrzału z wielu różnych typów broni, takich jak wyrzutnie rakiet i torped oraz systemy broni nieenergetycznych. Większość broni wykorzystujących amunicję ma niewielką pojemność, która pozwala im na oddanie kilku wystrzałów. Jednak podczas przedłużającej się bitwy niezbędne jest, aby statek z zamontowaną bronią wykorzystującą amunicję miał moduły pozwalające na przechowywanie jej zapasu. \n \n Jeśli twojemu statkowi skończy się amunicja, możesz ją uzupełnić na dwa sposoby. Pierwszy z nich to wizyta na przyjaznej planecie posiadającej stocznię, w której zapas amunicji zostanie odnowiony automatycznie. Drugi polega na zbliżeniu się do statku wyposażonego w moduły zaopatrzenia w amunicję, takie jak hangar zaopatrzeniowy czy transporter zaopatrzenia. Statki takie automatycznie uzupełniają malejące zapasy amunicji przyjaznych statków.</Text>
    </HelpTopic>

    
    <!-- Second Run Localization-->
    <HelpTopic>
      <Category>Działania wojenne</Category>
      <Title>Projektowanie statku</Title>
      <ShortDescription>Podstawowe pojęcia związane z projektowaniem statku</ShortDescription>
      <Text>Projektowanie statków polega na umieszczaniu modułów w slotach znajdujących się w kadłubie. Nowe kadłuby oraz moduły mogą zostać odblokowane w wyniku prowadzenia badań naukowych lub eksploracji galaktyki. Każdy slot posiada jedno z oznaczeń: I, O, IO lub E. Takimi samymi symbolami oznaczone są moduły. Do danego slotu pasują jedynie moduły oznaczone takim samym symbolem. Moduł oznaczony symbolem "I" może zostać zainstalowany w slocie "I" lub "IO, ponieważ oba oznaczone są symbolem "I". \n \n "I" oznacza kadłub wewnętrzny statku. Ochrona modułów znajdujących się w tych slotach jest bardzo ważna. Twój statek eksploduje, jeśli wrogowi uda się zniszczyć 70% jego wewnętrznego kadłuba. Sloty oznaczone symbolem "O" znajdują się na zewnątrz statku i są przydatne jako miejsce instalacji broni oraz opancerzenia. Sloty "IO" to sloty wielofunkcyjne znajdujące się tuż pod zewnętrznym kadłubem. Sloty oznaczone symbolem "E" przeznaczone są do montowania silników i napędów. \n \n Każdy statek musi mieć moduł dowodzenia, taki jak mostek lub kokpit. Zapewnia on podstawowy zestaw sensorów oraz możliwość przeprowadzania napraw na polu walki. Lepsze moduły dowodzenia zapewniają większą skuteczność działania. \n \n Podczas projektowania nie powinno się zapominać o energii. Każdy moduł statku musi znajdować się w zasięgu generatora energii, w przeciwnym razie nie zostanie zasilony i nie będzie działał. Generatory energii (nazywane również siłowniami) są jednak niestabilne i po zniszczeniu wybuchają, a eksplozja może uszkodzić sąsiadujące z nimi moduły. W zależności od projektu statku, czasem opłaca się użyć przewodów do doprowadzenia energii  z dobrze chronionych generatorów do oddalonych modułów niezbędnych do funkcjonowania pojazdu. \n \n Kolejną ważną kwestią podczas projektowania jest ilość energii, jaką zużywają moduły. Już samo zamontowanie modułu powoduje pobór energii. Bardzo ważne jest, aby statek wytwarzał więcej energii niż zużywa. Podczas podróży w warp zużycie energii zazwyczaj wzrasta. Jeśli zużycie energii podczas podróży z prędkością nadświetlną przekroczy zdolność statku do jej generowania, to po wyczerpaniu rezerw statek wyjdzie z warp. Do ciebie należy wypracowanie rozwiązań, które pozwolą na budowanie statków spełniających wyznaczone im role. \n \n Każda broń w StarDrive posiada kąt ostrzału oraz zwrot. Część z nich ma zablokowaną zmianę zwrotu, co oznacza, że można je montować jedynie na osi statku, a ich zwrot jest taki sam jak zwrot statku. Zaliczają się do nich ciężkie miotacze wiązek, railguny i duże wyrzutnie pocisków. Inne bronie montowane są na wieżyczkach, których zwrot można zmieniać. Ostrzał prowadzony jest wyłącznie w kierunku, w którym zwrócona jest broń, a jej pole rażenia ograniczone jest kątem ostrzału. Aby zmienić zwrot wieżyczki, kliknij na nią i przeciągnij łuk, który się pojawi, w wybranym przez siebie kierunku. Możesz sprawdzić kąty ostrzału broni zainstalowanej na statku, wciskając klawisz Tab. \n \n Jeśli podczas projektowania popełnisz błąd, możesz cofnąć zainstalowanie modułu, wciskając kombinację klawiszy Ctrl+Z.</Text>
    </HelpTopic>
    <HelpTopic>
      <Category>Działania wojenne</Category>
      <Title>Doświadczenie statku</Title>
      <ShortDescription>Wpływ doświadczenia</ShortDescription>
      <Text>Statki zyskują doświadczenie, pokonując w walce wrogów. Im większy statek przeciwnika, tym więcej doświadczenia da jego zniszczenie. Statek może osiągnąć maksymalnie pięć poziomów doświadczenia. Poziom doświadczenia sprawdzić można w okienku znajdującym się w dolnej części ekranu po stronie lewej, gdy zaznaczony zostanie statek. Każda gwiazdka reprezentuje jeden poziom. \n \n Za każdy poziom doświadczenia statek zyskuje 5% premię do zniszczeń dokonywanych przez jego broń, 5% premię do szybkości wykonywania zwrotu oraz 5% premię do tempa dokonywania napraw.</Text>
    </HelpTopic>
    <HelpTopic>
      <Category>Działania wojenne</Category>
      <Title>Przejmowanie statków</Title>
      <ShortDescription>Abordaż i obrona statku</ShortDescription>
      <Text>Dzięki wykorzystaniu oddziałów wojskowych możliwe jest przejmowanie wrogich statków. Aby tego dokonać, musisz wysłać oddział w kosmos na pokładzie promu. Każdy oddział ma własny prom, więc nie trzeba go budować. Oddziały można wysyłać w kosmos bezpośrednio z ekranu przeglądu kolonii, klikając prawym przyciskiem ikonę przedstawiającą je na siatce kolonii. Inny sposób polega na kliknięciu przycisku "Wystartuj" na ekranie walki naziemnej po wcześniejszym zaznaczeniu oddziału. Oddziały wysłać można również z każdego statku wyposażonego w hangar promów szturmowych. \n \n Każdy statek w grze StarDrive ma współczynnik "Obrony pokładowej", który związany jest z wielkością statku. Im większy jest statek, tym trudniej go przejąć. Moduły dowodzenia takie jak kokpit, mostek i bojowe centrum informacji zwiększają wartość współczynnika obrony pokładowej. Aby dodatkowo zwiększyć odporność statku na abordaż, możesz zainstalować na nim moduł baraków. Każdy z takich modułów zawiera przynajmniej 1 podstawowy oddział naziemny. Każdy z takich oddziałów zwiększa obronę pokładową statku o wartość swojej siły. Pamiętaj, że będziesz mógł wykorzystywać oddziały naziemne znajdujące się na pokładzie poza statkiem tylko jeśli zostanie on wyposażony w hangar promów szturmowych. W przeciwnym razie żołnierze będą traktowani jak zwykli członkowie załogi i nie będą mieli możliwości opuszczenia pojazdu. \n \n Aby przeprowadzić akcję abordażową za pomocą statku wyposażonego w hangar promów szturmowych, otwórz zakładkę jego poleceń zaawansowanych, klikając małą strzałkę na prawym boku okienka informacyjnego zaznaczonej jednostki. Następnie kliknij ikonę oddziału, aby wysłać do walki wszystkie promy. Zaznacz promy i kliknij prawym przyciskiem na statku, który chcesz przejąć. Udadzą się w pobliże celu i rozpoczną abordaż. \n \n Mechanika związana z walką podczas akcji abordażowej jest bardzo podobna do tej stosowanej podczas walki naziemnej. Różnica polega na tym, że oddziały broniące statku mają przewagę i jako pierwsze rozpoczynają walkę. Na każdy punkt obrony mają 35% szansę zadania 1 punktu obrażeń atakującym oddziałom. Następnie oddziały obronne wykonują rzuty związane ze zwykłym atakiem na wroga. Jeśli przy życiu pozostanie jakikolwiek oddział abordażowy, to rozpoczyna on swój atak. Czynności te powtarzają się do chwili, gdy abordaż zostanie odparty lub statek zostanie przejęty. \n \n Niektóre rodzaje broni, takie jak na przykład miotacz telaronowy, zabijają oddziały wojskowe wroga i są przydatne do osłabiania obrony statku tuż przed abordażem. Wszystkie systemy obrony pokładowej statku mogą zostać naprawione podczas wizyty na planecie wyposażonej w stocznię. </Text>
    </HelpTopic>
    <HelpTopic>
      <Category>Dyplomacja</Category>
      <Title>Przegląd dyplomacji</Title>
      <ShortDescription>Wprowadzenie do dyplomacji</ShortDescription>
      <Text>Podczas podróży po wszechświecie gry StarDrive bez wątpienia natkniesz się na inne cywilizacje przemierzające przestrzeń kosmiczną. Kiedy się to stanie, obcy powitają cię na ekranie dyplomacji. \n \n Ekran dyplomacji pozwala na różne rodzaje interakcji z obcymi. Po pierwsze, możesz wypowiedzieć im wojnę, jeśli życzysz sobie rozpoczęcia z nimi konfliktu. Podczas wojny okręty biorących w niej udział stron automatycznie rozpoczynają atak, gdy znajdą się blisko siebie. Jeśli jednak zniszczenie obcych nie jest twoim najwyższym priorytetem, to możesz skorzystać z opcji "Dyskusji" lub "Negocjacji". Pozwolą ci one lepiej poznać ich osobowość oraz priorytety, a także zawrzeć z nimi umowy. \n \n Każda obca rasa ma wskaźniki obrazujące stopień zaufania, wrogości oraz strachu w stosunku do twojego imperium. Obcy, którzy ci ufają, będą bardziej skłonni do zawierania uczciwych układów, podczas gdy nastawieni wrogo nie będą skorzy do negocjacji. </Text>
    </HelpTopic>

    <HelpTopic>
      <Category>Dyplomacja</Category>
      <Title>Wywiad</Title>
      <ShortDescription>Omówienie wykorzystywania agentów</ShortDescription>
      <Text>Szpiegostwo to cenne narzędzie służące do zdobywania informacji na temat przeciwników, zakłócania ich działań oraz zdobywania władzy. Aby szpiegować obcą rasę, musisz najpierw wyszkolić agentów. Trening kosztujący 250 kredytów można przeprowadzić na ekranie dyplomacji. Agenci rozpoczynają swoją karierę na 1 poziomie doświadczenia, co oznacza, że są świeżymi rekrutami niewyróżniającymi się specjalnymi umiejętnościami. Agenci zdobywają kolejne poziomy doświadczenia, przeprowadzając misje zakończone sukcesem. Możliwe jest zdobycie maksymalnie 10 poziomów. \n \n Agenci, którym nie zlecono żadnej misji, automatycznie pełnią służbę kontrwywiadowczą, zmniejszając skuteczność agentów wroga działających na obszarze twojego imperium. Aby przydzielić szpiegowi misję, wybierz go z listy dostępnych agentów, zaznacz imperium, przeciwko któremu zwrócone będą jego działania, a następnie wybierz zadanie z listy misji. Z każdym zadaniem związany jest jego koszt wyrażony w kredytach oraz liczba tur potrzebnych do jego wykonania. Zaawansowane technologie związane z wywiadem mogą obniżyć te koszty, zwiększając jednocześnie szansę na powodzenie. Wynik działalności agenta zostanie ujawniony po upłynięciu wskazanej liczby tur. \n \n Przejrzyj działy: Obliczenia związane z wywiadem oraz Rodzaje misji, aby poznać szczegóły dotyczące kosztów, efektów oraz ryzyka każdej z dostępnych rodzajów akcji. </Text>
    </HelpTopic>
    <HelpTopic>
      <Category>Dyplomacja</Category>
      <Title>Obliczenia związane z wywiadem</Title>
      <ShortDescription>Szczegóły sukcesu i porażki</ShortDescription>
      <Text>Obliczanie wyniku misji przeprowadzonej przez agenta rozpoczyna się od wylosowania liczby z przedziału od 0 do 100 z dokładnością do jednego miejsca po przecinku. Wylosowanie wartości wyższej niż 97.5 oznacza osiągnięcie sukcesu niezależnie od liczby i jakości obrońców. Wylosowanie wartości równej lub niższej niż 2.5 oznacza krytyczną porażkę i skutkuje - poza zwykłymi konsekwencjami - śmiercią agenta. Uzyskanie innego wyniku powoduje dodanie do niego poziomu agenta oraz wyniku rzutu kostką 1d5 pomnożonego przez poziom agenta. Najlepszy możliwy rzut da agentowi na 10. poziomie doświadczenia premię w wysokości 60 punktów, która zostanie dodana do początkowego wyniku. Premia ta nie zawiera bonusów, jakie zapewniają technologie i artefakty związane z wywiadem. \n \n Wynik uzyskany przez atakującego jest następnie obniżany o wartość uzyskaną w najlepszym rzucie obrońców. Każdy obrońca obniża wartość ataku o swój poziom oraz o wynik rzutu kostką 1d3 pomnożony przez swój poziom. Obrońca na poziomie 10 zmniejszy wynik atakującego o maksymalnie 40 punktów. Jednak pod uwagę brany jest tylko jeden, najwyższy wynik uzyskany przez obrońców. \n \n Ostatecznie zmodyfikowany wynik atakującego zestawiany jest z trudnością wybranej misji. Z niektórymi misjami, np. treningowymi, nie są związani obrońcy, więc łatwiej zakończyć je sukcesem. Inne, takie jak kradzież technologii, są bardzo trudne i aby zakończyć je powodzeniem, należy przydzielać je doświadczonym agentom. </Text>
    </HelpTopic>
    <HelpTopic>
      <Category>Dyplomacja</Category>
      <Title>Rodzaje misji</Title>
      <ShortDescription>Koszty misji oraz poziomy trudności</ShortDescription>
      <Text>Poniższe dane dotyczą misji wywiadowczych, które mogą podejmować twoi agenci. Zakończenie misji sukcesem skutkuje wzrostem o jeden poziom doświadczenia agenta, który ją wykonał. Porażka zaszkodzi twoim relacjom z atakowanym imperium. Krytyczna porażka poza negatywnym wpływem na relacje z atakowanym imperium skutkować będzie śmiercią agenta. \n

Szkolenie agenta trwa 25 tur i kosztuje 50 kredytów. Celem jest zwiększenie poziomu doświadczenia agenta bez ryzyka jego utraty związanego z wysyłaniem go na trudniejsze misje. Krytyczny sukces osiągany jest przy otrzymaniu końcowego wyniku równego lub większego niż 95 punktów i daje awans agenta o 2 poziomy doświadczenia. Sukces osiągany jest przy otrzymaniu wyniku równego lub większego niż 25 punktów. Uzyskanie wyniku niższego niż 25 punktów powoduje zakończenie treningu porażką. Wynik niższy niż 10 punktów oznacza wypadek podczas treningu oraz śmierć agenta. \n

Infiltracja trwa 30 tur i kosztuje 75 kredytów. Celem infiltracji jest umieszczenie agenta w losowo wybranej kolonii wroga, co pozwala na monitorowanie jej działalności. Jeśli misja zakończy się sukcesem, status agenta ulegnie zmianie na "Pod przykryciem", a ty uzyskasz dostęp do wszystkich danych ze skanerów kolonii oraz do jej ekranu przeglądu. Sukces osiągany jest przy otrzymaniu wyniku równego lub większego niż 50 punktów. Uzyskanie wyniku niższego niż 50 punków oznacza porażkę i wynikające z niej konsekwencje polityczne. Wynik niższy niż 25 punktów oznacza pojmanie i zabicie agenta. Gdy agentowi uda się zinfiltrować kolonię, pozostanie w niej, dopóki nie zostanie zabity przez agenta wroga wysłanego z misją zabójstwa lub do chwili, gdy przydzielisz mu nową misję. \n
      
Sabotaż trwa 30 tur i kosztuje 75 kredytów. Udany sabotaż sparaliżuje produkcję w losowo wybranej kolonii wroga na ilość tur zależną od poziomu twojego agenta. Wynik 80 punktów lub wyższy oznacza krytyczny sukces, który spowoduje paraliż produkcji kolonii na 5 + (5 * poziom agenta) tur. Wynik równy lub wyższy niż 50 punktów sparaliżuje kolonię na 5 + (3 * poziom agenta) tur, ale twój agent zostanie wykryty. Uzyskanie wyniku mniejszego niż 50 punktów oznacza porażkę, a mniejszego niż 15 - krytyczną porażkę. Jeśli tę samą kolonię sabotuje więcej niż jeden agent, to skutki ich działalności się kumulują. \n
      
Zabójstwo trwa 50 tur i kosztuje 75 kredytów. Zabójstwo zakończone powodzeniem skutkuje eliminacją losowo wybranego agenta wybranego imperium. Wynik równy lub wyższy niż 85 punktów oznacza krytyczny sukces. Wynik równy lub wyższy niż 70 punktów oznacza sukces, ale twój agent zostanie wykryty. Wynik równy lub wyższy niż 40 punktów oznacza porażkę, ale twój agent ujdzie z życiem. Wynik mniejszy niż 40 punktów oznacza śmierć twojego agenta. Zabójstwo to misja, na którą należy wysyłać jedynie agentów o wysokim poziomie doświadczenia. \n

Kradzież technologii trwa 50 tur i kosztuje 250 kredytów. Jeśli po upływie 50 tur okaże się, że atakowane imperium nie posiada żadnych technologii do wykradnięcia, to dostaniesz zwrot kosztów w wysokości 125 kredytów. Wynik równy lub wyższy niż 85 punktów oznacza krytyczny sukces. Wynik równy lub wyższy niż 75 punktów oznacza sukces, ale twój agent zostanie wykryty. Wynik równy lub wyższy niż 20 punktów oznacza porażkę, ale twój agent ujdzie z życiem. Wynik niższy niż 20 punktów oznacza śmierć twojego agenta. \n

Wzniecenie buntu trwa 100 tur i kosztuje 250 kredytów. Jeśli misja zakończy się sukcesem, to na losowo wybranej planecie wroga pojawią się buntownicy, którzy zaatakują infrastrukturę. Krytyczny sukces 80+ / Sukces 70+ / Porażka 40+/ Krytyczna porażka 0-40 \n

Kradzież trwa 30 tur i kosztuje 50 kredytów. Jeśli misja zakończy się sukcesem, agent ukradnie zaatakowanemu imperium kwotę o wysokości od 1- do 50-krotności swojego poziomu. Agent nie może ukraść więcej pieniędzy niż znajduje się w budżecie atakowanego imperium. Krytyczny sukces 85+ / Sukces 70+ / Porażka 20+ / Krytyczna porażka 0-20

      </Text>
    </HelpTopic>
    <HelpTopic>
      <Category>Dyplomacja</Category>
      <Title>Federacje</Title>
      <ShortDescription>Łączenie dwóch imperiów w jedno</ShortDescription>
      <Text>Jednym ze sposobów osiągnięcia zwycięstwa w StarDrive jest połączenie wszystkich występujących w rozgrywce imperiów w jedną federację. Kiedy dwa imperia łączą się w federację, imperium, które zostaje wchłonięte, zostaje uznane za "pokonane". Federacja ma dostęp do wszystkich oddziałów wojskowych, technologii, kadłubów i artefaktów należących do swoich członków. Wchłonięcie lub pokonanie wszystkich imperiów występujących w danej rozgrywce oznacza zwycięstwo.</Text>
    </HelpTopic>


  </HelpTopicsList>
</HelpTopics>